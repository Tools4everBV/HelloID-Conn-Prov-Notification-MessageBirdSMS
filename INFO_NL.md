De identity & access management (IAM)-oplossing HelloID van Tools4ever maakt gebruik van notificaties om gebruikers van belangrijke gebeurtenissen op de hoogte te stellen. Standaard zet HelloID hiervoor e-mailnotificaties in. Via de Bird Connector -voorheen beschikbaar als MessageBird - van HelloID integreert de IAM-oplossing echter ook met Bird, een platform voor onder meer communicatie via sms. Deze connector automatiseert het verzenden van sms-notificaties als aanvulling op of vervanging van de standaard e-mailnotificaties. In dit artikel lees je meer over deze connector en de mogelijkheden. 

## Wat is Bird?

Bird is een oplossing van het gelijknamige bedrijf waarmee organisaties tekstberichten kunnen inzetten voor onder meer notificaties, marketing en communicatie. Op jaarbasis versturen klanten van (Message)Bird zo’n 5 biljoen berichten via sms, e-mail en WhatsApp. Met behulp van de oplossing kunnen klanten onder meer sms-notificaties integreren in diverse oplossingen. Bird is een Nederlands bedrijf dat in 2011 is opgericht als Bird. Het bedrijf is voortgekomen in Mollie, dat toen diverse bedrijfsactiviteiten afsplitsten. Het bedrijf heet sinds 2024 Bird.

## Waarom is een Bird koppeling handig?

De Bird Connector van HelloID biedt diverse voordelen voor klanten. Zo maken de sms-notificaties het mogelijk snel en direct te communiceren met gebruikers. Ook kunnen bedrijven een alternatief communicatiekanaal voor notificaties opzetten naast e-mail. Zo stel je zeker dat gebruikers notificaties zo snel mogelijk zien, en kan je effectief communiceren met gebruikers die weinig of geen gebruikmaken van e-mail. De koppeling met Bird maakt het dan ook mogelijk te voldoen aan verschillende communicatievoorkeuren van gebruikers.

## Hoe HelloID via Bird communiceert

HelloID maakt gebruik van de Bird Connector voor het versturen van sms-notificaties naar gebruikers op basis van specifieke gebeurtenissen of acties. Denk daarbij aan het aanmaken van een nieuwe gebruiker in HelloID. De IAM-oplossing kan indien gewenst hierbij automatisch via Bird een welkomst-sms versturen naar de nieuwe gebruiker. Zo verwelkom je nieuwe gebruikers direct en op effectieve wijze, en informeer je hen over hun accountgegevens en belangrijke informatie. 

De Bird Connector fungeert als een notificatieconnector binnen HelloID. De connector ontvangt notificaties van HelloID en stuurt deze via sms door naar de juiste ontvangers. Voor het verzenden en ontvangen van sms-berichten maakt HelloID gebruik van de API’s van Bird. 

## Voordelen van het gebruik van HelloID met Bird

Het gebruik van sms-notificaties biedt diverse voordelen, waarvan we er enkele uiteenzetten:

| Voordeel	| Toelichting |
| -------------- | -----------| 
| **Snelle communicatie** |	De integratie met Bird maakt het mogelijk belangrijke berichten via sms direct af te leveren bij gebruikers. Zo kan je de communicatie met gebruikers versnellen, en weet je zeker dat zij op het juiste moment de juiste notificatie onder ogen krijgen.|
| **Verhoogde responsiviteit** |	Gebruikers ontvangen meldingen sneller, en kunnen daardoor eerder reageren op kritieke situaties. Prettig, want sommige situaties kunnen simpelweg niet wachten en vereisen direct handelen. Denk daarbij aan problemen met het geautomatiseerd aanmaken van een gebruikersaccount waardoor een gebruiker niet aan de slag kan. Of juist de onverwachte verwijdering van een gebruiker uit je bronsysteem, waarbij je wilt zeker stellen dat de autorisaties van deze gebruiker zijn ingetrokken.|
| **Betrouwbaarheid** |	Met sms-notificaties beschik je naast e-mail-notificaties over een alternatief communicatiekanaal. Prettig, want e-mailberichten kunnen bijvoorbeeld onverhoopt in een spamfilter blijven hangen. Ook voorkom je dat gebruikers door bijvoorbeeld problemen met een mailserver notificaties niet of te laat ontvangen. Sms-notificaties verhogen dan ook de betrouwbaarheid van notificaties.|
| **Verbeterd communicatiebereik** |	Via sms-notificaties verbeter je het bereik van communicatie. Zo controleert niet iedere gebruiker met regelmaat zijn e-mailaccount, waardoor e-mailnotificaties aan de aandacht kunnen ontsnappen. |


## Gegevensuitwisseling tussen HelloID en Bird

Voor het versturen van sms-notificaties wisselt HelloID allerlei informatie uit met de Bird Connector. Het gaat daarbij om: 

*	**Gebruikersinformatie:** Dit zijn basisgegevens zoals het telefoonnummer van de gebruiker.
*	**Meldingsinhoud:** De tekstuele inhoud van de sms-notificatie.
*	**Verzendstatus:** Een bevestiging van de status van het afleveren van berichten, zodat direct duidelijk is of het verzenden is gelukt. 

## Gegevensuitwisseling op maat  

Prettig aan HelloID is dat je altijd aan de knoppen blijft staan. De integratie met Bird is hierop geen uitzondering. Je kunt de gegevensuitwisseling tussen HelloID en Bird dan ook in belangrijke mate naar wens aanpassen. Dit doe je door het configureren van specifieke templates voor sms-berichten en het definiëren van regels voor het activeren van meldingen op basis van gebeurtenissen in HelloID. 

Ook kan je in de IAM-oplossing het exacte tijdstip kiezen waarop HelloID sms-berichten verstuurt, zodat deze altijd optimaal aansluiten bij de behoefte en voorkeuren van zowel de organisatie als gebruikers. Je kunt hiermee onder meer voorkomen dat HelloID minder belangrijke sms-notificaties buiten werktijden verstuurt. Of zeker stellen dat nieuwe gebruikers bij de aanvang van hun eerste werkdag op het verwachte moment van aankomst op kantoor een welkomstbericht ontvangen. 

## HelloID koppelen met andere systemen

Voor HelloID bieden we meer dan 200 connectoren. Met behulp hiervan kan je de IAM-oplossing dan ook integreren met een nagenoeg alle populaire bron- en doelsystemen. 
